<!DOCTYPE html>
<html lang="tr">
<head>
  <meta charset="UTF-8">
  <link rel="stylesheet" href="src/css/index.css">
  <link rel="stylesheet" href="src/css/article.css">
  <title>Tahrifle Mücadele</title>
</head>
<body>
  <header>
    <div id="banner">
      <a href="index.html" title="Anasayfa">
        <img src="images/banner.png" />
      </a>
    </div>
  </header>
  <div id="container">
    <div id="wrapper">
      <h1 class="article title">İsa Mesih’in Geleneksel Hristiyanlıktaki İnanışla Allah’ın Kendisi Olmadığının Ve Allah’ın Özünden Gelmiş Oğul Olmadığının İncil’deki Delilleri</h1>

      <span class="article text">Geleneksel Hristiyanlığın (Ortodokslar, Katolikler ve Protestanlar), üçlü-birlik anlayışının özü olan Baba, Oğul ve Kutsal Ruh - yani bu üçü aslında tek bir Tanrı’nın üç farklı kişiliğini göstermesi – inancının İncil’de olduğuna dair birçok delilin olduğu Teslisci Hristiyanlar tarafından iddaa edilir. İncil diye okunan ayetler aslında Grekçe’den başka bir dile çeviridir.  Bu noktada birisi çok dikkatli olursa şu sual aklına gelmeli: “Grekçe’den başka bir dile çevrilen ayetler, orjinal dildeki ayetleri doğru bir şekilde yansıtıyor mu?”. Bu, kişinin aklına gelmesi gereken bir sorudur ve bunu iyi bir şekilde araştırıp kesin sonuca ulaşmadan bir inancı “gerçek işte budur” diye tanımlayıp ona göre yaşamak, beline çürük bir ip bağlayarak yüksek bir yerden aşağıya inmeye benzer. İp koptuğunda kişi, “keşke sağlam olduğuna emin olduğum bir ipi kullansaydım” diyerek telaşa kapılır ve sonunda hayatını kaybedebilir. Kur’an-ı Kerim’de, Enfal suresinin 42. ayetinin sonunda Allah şöyle diyor:</span>
      <p class="article p">“... Kim ölecekse gerçeği görerek ölsün, kim de yaşayacaksa gerçeği görerek yaşasın. Allah elbette dinleyen ve bilendir.”</p>
      
      <span class="article text">Öncelikle Teslisci Hristiyanlar’ın da, diğer din mensuplarının yaptıkları gibi; kendi kitaplarını kendi inançlarına uyduran çevirilerden okuduklarını söylemek zorundayız. Nitekim İsa’nın Tanrılığı ve Tanrı’nın parçası olan oğul olduğuna dair İncil’den getirdikleri kanıtlar tamamiyle Teslis’e göre çevrilmiş, tahrif edilmiş çeviri İncil’lerdir.
      
      Bu makalede geleneksel hristiyanlığın teslis için getirdikleri İncil ayetlerini ve o ayetlerin  İncil’in Grekçe’sinde geçen anlamlarını inceleyeceğiz. Bu makalede Eski Ahit (Tanâh) için Septuaginta’dan, İncil için Kitab-ı Mukaddes şirketinin eski ve yeni çevirilerinden, Bünyamin Candemir, Kral James ve Thomas Cosmades’in çevirilerinden faydalanacağız. Teslisci Hristiyanlar’ın kullandıkları çeviri İncil’ler genel olarak Kitab-ı Mukaddes şirketinin yeni çevirisine daha yakın oldukları için biz de öncelik olarak yeni çeviriyi kullanacağız.
      İlk olarak Hristiyanlar’a Teslis’in gerçekliği hakkında yöneltilen sorulara kanıt olarak verdikleri İncil ayetlerine bakalım:</span>

      <p class="article p"><b>Yuhanna 1:1</b></p>
      <p class="article p">“Başlangıçta Söz vardı. Söz Tanrı’yla birlikteydi ve Söz Tanrı’ydı.” <b class="article">(Yeni Çeviri 2009)</b></p>
      
      <span class="article text">Bu ayet, hristiyanların İsa’nın Tanrı’nın kendisi olduğuna dair delil olarak çok fazla kez kullandıkları ayetlerden birisidir. Kendi çevirilerinden de anlaşılacağı üzere bu ayette “söz” olarak bahsedilen şahısın İsa olduğunu, onun başlagıçtan beri varolduğunu ve “Söz Tanrı’ydı” ifadesinden de İsa’nın Tanrı olduğunu söylerler. Ne yazık ki bu çeviri ayet Grekçe İncil’deki anlamını yansıtmamaktadır. Bu ayetin Grekçe’si şu şekildedir:</span>
      
      <p class="article p">Ἐν ἀρχῇ ἦν ὁ λόγος, καὶ ὁ λόγος ἦν πρὸς τὸν θεόν, καὶ θεὸς ἦν ὁ λόγος.</p>
      
      <span class="article text">Bu ayetin Grekçesi’ni analiz etmeye başlayalım. İlk olarak bu ayette “Ἐν ἀρχῇ ἦν ὁ λόγος” ifadesinin tam olarak Türkçe karşılığı “Başlangıçta söz vardı” olarak değil “Başlangıçta o söz vardı” olarak tercüme edilmelidir. Çünkü Grekçe’de “ὁ” (ho) ifadesi tanım edatıdır. Yani İngilizce’de kullanılan “the” artikeline denktir. Türkçe’de bu artikel olmadığı için “o” işaret sıfatını kullanabiliriz. Diğer bir deyişle “ὁ λόγος” (ho logos) ifadesi “o söz” olarak zaten belli olan bir “söz”ü ifade ediyor. Hristiyanlar “o söz” ile İsa’nın kastedildiğini iddaa etseler de Tanah’da Mişleyi kitabının (Süleyman’ın Özdeyişleri) 8. bölümünde geçen şu ayetler Yuhanna 1:1 ayetindeki “o söz”ün bilgelik (ya da hikmet) olduğunu açıkça belirtmektedir:</span>
      
      <p class="article p">1- “Bilgelik çağırıyor, Akıl sesini yükseltiyor.”<br />
      22- “RAB yaratma işine başladığında İlk beni yarattı,”<br />
      23- “Dünya var olmadan önce, Ta başlangıçta, öncesizlikte yerimi aldım.”<br />
      24- “Enginler yokken, Suları bol pınarlar yokken doğdum ben.”<br />
      25-26- “Dağlar daha oluşmadan, Tepeler belirmeden, RAB dünyayı, kırları ve dünyadaki toprağın zerresini yaratmadan doğdum.”<br />
      27- “RAB gökleri yerine koyduğunda oradaydım, Engin denizleri ufukla çevirdiğinde,”<br />
      28- “Bulutları oluşturduğunda, Denizin kaynaklarını güçlendirdiğinde,”<br />
      29- “Sular buyruğundan öte geçmesinler diye Denize sınır çizdiğinde, Dünyanın temellerini pekiştirdiğinde,”<br />
      30- “Baş mimar olarak O'nun yanındaydım. Gün be gün sevinçle dolup taştım, Huzurunda hep coştum.”<br />
      31- “O'nun dünyası mutluluğum, İnsanları sevincimdi.”</p>
      
      <span class="article text">Buna karşılık hristiyanlar Yuhanna 1:1’deki “o söz”ün İsa olduğunu ısrar ederek, buna delil olarak da Yuhanna 1:14 ayetini getiriyorlar:</span>
      
      <p class="article p">“Söz, insan olup aramızda yaşadı. O’nun yüceliğini –Baba’dan gelen, lütuf ve gerçekle dolu biricik Oğul’un yüceliğini– gördük.” <b>(Yeni Çeviri 2009)</b></p>
      
      <span class="article text">“Söz insan olup aramızda yaşadı” ifadesiyle İsa’nın o söz ve Tanrı olduğunu öne sürüyorlar. Öncelikle Yuhanna 1:1’de “söz Tanrı’yla birlikteydi” şeklinde tercüme edilen bölümün Grekçe’si şu şekilde:</span>
      
      <p class="article p">ὁ λόγος ἦν πρὸς τὸν θεόν</p>
      
      <span class="article text">Burada dikkat edilmesi gereken kısım “τὸν θεόν” (ton teon)’dur. Grekçe’de “τὸν” kelimesi de aynı şekilde bir artikeldir, yani belli olan bir şeyi ifade eder. “θεόν” kelimesi ise “Tanrı”  demektir. Ayette “o söz Tanrı ile birlikteydi” derken aslında “o söz O Tanrı ile birlikteydi” anlamına gelir. Çünkü Septuaginta’da ve Grekçe İncil’de Hristiyanlar’ın “Baba” diye adlandırdıkları görünmeyen ve her şeyi yaratan Allah hiçbir zaman başına tanım edatı (artikel) almadan direk olarak “θεόν” (Teon) ya da “θεὸς” (Teos) olarak geçmez. Allah’dan bahsedileceği vakit “Teon” kelimesinin başına “ton”, “to” veya “ho” artikellerinden birini mutlaka alır. Lakin ayetin devamına baktığımızda “ve Söz Tanrı’ydı” şeklinde tercüme edilen ayetin aslında Grekçe’si şu şekildedir:</span>
      
      <p class="article p">καὶ θεὸς ἦν ὁ λόγος</p>
      
      <span class="article text">Çevirisi: “Ve tanrı o sözdü”. Tercümede “tanrı” kelimesinin baş harfini küçük yazmamın ve başına işaret sıfatı eklemememin sebebi ise burada “θεὸς” (Teos) başına artikel almadan kullanıldığı için aslında “Teos” (dikkat edin, to, ton veya ho Teos değil) ile ifade edilen Allah’ın kendisi değildir. Tanah’ı okumamış ve incelememiş birisi bu isimlendirmeyi anlamamış olabilir. Bunun için Şemot (Mısır’dan Çıkış) kitabının 7. bölümünün 1. ayetine bakalım:</span>
      
      <p class="article p">“RAB, “Bak, seni firavuna karşı Tanrı gibi yaptım” dedi, “Ağabeyin Harun senin peygamberin olacak.” <b>(Yeni Çeviri 2009)</b></p>
      
      <span class="article text">Ayetin ne İbranice’sinde ne de Grekçe’sinde “Tanrı gibi” ifadesi geçmez. Lakin yeni çeviriyi hazırlayanlar bu gibi ayetlerde bu tür eklemeler veya çıkarmalar yaparak anlamı kendi isteklerine göre çeviriyorlar. Mesela aynı ayetin King James tarafından çevirisi şu şekilde:</span>
      
      <p class="article p">“Ve Tanrı Musa’ya dedi: ‘Bak! Seni Firavuna Tanrı yaptım ve kardeşin Harun senin peygamberin olacak’.” <b>(Kral James Çevirisi)</b></p>
      
      <span class="article text">Bu çeviriyi okuyan birisi şunu sorması gerekmez mi? “Nasıl yani? Allah Musa’yı Tanrı mı yaptı?”. Bunun cevabı ise: hayır, Allah hiçbir zaman kimseyi Tanrı yapmadı, o tek olandır (Bkz: Yasa’nın Tekrarı 6:4, Çölde Sayım 23:19 ve 1. Samuel 15:29). Burada geçen kelime “Elohim”dir. “Elohim” kelimesi Allah için kullanılsa da Allah Tanah’da kişiler, melekler, sunak ve Allah için olan diğer şeyler için “Elohim” ismini kullanmıştır (Bkz: Yaratılış 33:20, Hakimler 6:24, Mısır’dan Çıkış 22:8). Ne yahudiler ne de hristiyanlar Tanah’daki bu ayetlere bakarak bunların hiçbirinin Allah’ın kendisi olduğunu söylemezler. Şimdi Mısır’dan Çıkış 7:1 ayetine Septuaginta’dan bakalım:</span>
      
      <p class="article p">καὶ εἶπεν κύριος πρὸς Μωυσῆν λέγων ᾿Ιδοὺ δέδωκά σε θεὸν Φαραω, καὶ Ααρων ὁ ἀδελφός σου ἔσται σου προφήτης·</p>
      
      <span class="article text">Bu ayette “δέδωκά σε θεὸν Φαραω” ifadesinin tam olarak Türkçe’si “Seni Firavuna tanrı yaptım” şeklindedir. Nitekim burada da göreceğiniz üzere artikeli olmayan “θεὸν” ismi kullanılmış. Yani İncil’in ve Septuaginta’nın ayetlerini birbirleriyle bağlantılı şekilde okursak Yuhanna 1:1’de “Söz tanrıydı” ifadesindeki “tanrı”, yani “Teon” ya da “Teos” kelimeleri her ne kadar kelime manası olarak “Tanrı” anlamına gelse de her şeyi yaratan, mutlak güç sahibi, tek olan Allah’ı kastetmemektedir. Nasıl ki Mısır’dan Çıkış 7:1, Yaratılış 33:20 vb. ayetlerde geçen “Teon” ve “Teos” isimleri Yüce Allah’ı kastetmiyorsa, aynı şekilde Yuhanna 1:1’de geçen “Teos” kelimesi de (dikkat edin “Ton Teon” değil) o sözün açıkça Yüce Allah olduğunu göstermez.</span>
      
      <span class="article text">Yuhanna 1:14 ayetinin “Söz beden olup aramızda yaşadı” şeklinde olmasının aslında İsa’nın Tanrı olmasıyla hiçbir ilgisi yoktur. Kaldı ki yukarıda “o söz”ün Yüce Tanrı olmadığını açıklamıştık. O söz aslında hikmetin ya da diğer adıyla bilgeliğin ta kendisidir ve o hikmetin bir insana verilip, o insan hakkında adeta hikmetin insan şekline gelmiş hali şeklinde ifade edilmesi çok doğaldır.</span>
    </div>
  </div>
</body>
</html>